\v 11 Itatta daytoy ti kayat a sawen iti pangngarig. Ti bukel ket sao ti Dios. \v 12 Dagiti bukel a natinnag iti igid ti dalan ket dagiti tattao a nakangngeg iti sao, ngem umay ti diablo ket alaenna ti sao manipud iti pusoda, tapno saanda a mamati ken maisalakan. \v 13 Ket dagiti met natinnag iti nabato a daga ket dagiti tattao nga idi nangngeganda iti sao, inawatda a siraragsak, ngem awan ti uray maysa a ramutda; mamati da laeng iti apagdarikmat, ket no dumteng ti tiempo iti pannubok, umadayoda.