\c 13 \v 1 Iti dayta a tiempo, adda dagiti tattao sadiay a nangibaga kenkuana iti maipanggep kadagiti taga-Galilea a ti darada ket inlaok ni Pilato kadagiti mismo a datonda. \v 2 Simmungbat ni Jesus ket kinunana kadakuada, "Ipagarupyo kadi a dagitoy a taga- Galilea ket ad-adda a managbasol ngem dagiti dadduma a taga-Galilea gapu ta nagsagabada iti kastoy a wagas? \v 3 Saan, ibagak kadakayo. Ngem no dikay agbabawi, mapukawkayo amin a kas kadakuada.