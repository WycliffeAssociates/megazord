\c 14 \v 1 Napasamak ti maysa nga Aldaw a Panaginana, idi napan isuna iti balay ti maysa a panguloen dagiti Pariseo tapno mangan iti tinapay, a palpaliiwenda isuna iti kasta unay. \v 2 Pagammoan, iti sangoananna ket adda lalaki nga agsagsagaba iti ibbal. \v 3 Nagsaludsod ni Jesus kadagiti Pariseo kadagiti nalalaing iti Linteg dagiti Judio, "Naingkalintegan kadi ti mangpaimbag iti Aldaw a Panaginana, wenno saan?"