\v 49 Gapu met laeng iti daytoy, kinuna ti kinasirib ti Dios, 'Ibaonkonto kadakuada dagiti propeta ken dagiti apostol ket idadanes ken patayenda ti dadduma kadakuada.' \v 50 Daytoyto a kaputotan ngarud ti mapabasol kadagiti amin a dara dagiti propeta a naibukbok sipud pay iti panangrugi ti lubong, \v 51 manipud iti dara ni Abel agingga iti dara ni Zacarias, a napapatay iti nagbaetan iti altar ken ti nasantoan a disso. Wen, ibagak kadakayo, a daytoyto a kaputotan ti mapabasol.