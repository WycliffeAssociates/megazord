\v 5 Imbaga ni Jesus kadakuada, "Siasino kadakayo ti addaan iti gayyem, a no mapankayo kenkuana iti tengnga ti rabii ket ibagayo kenkuana, 'Gayyem, pabulodannak iti tallo piraso a tinapay, \v 6 gapu ta adda ti gayyemko a dimmagas manipud iti dalan, ket awan ti aniaman a maipasangok kenkuana. \v 7 Ket ti adda iti uneg, sumungbat ket mabalin a kunaenna, 'Dinak ringgoren. Nakaserran ti ridaw ket dagiti annakko, ken siak, addakamin iti pagiddaan. Saanak a makabangon a mangted iti tinapay kenka.' \v 8 Ibagak kadakayo, uray saan isuna a bumangon a mangted iti tinapay kadakayo, gapu ta sika ket gayyemna, ngem gapu ta awan bainyo a mangipilit, bumangonto ket itedna ti kaadu iti tinapay a masapulyo.