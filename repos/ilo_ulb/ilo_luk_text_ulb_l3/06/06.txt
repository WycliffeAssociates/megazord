\v 6 Napasamak met iti sabali nga Aldaw a Panaginana a napan isuna idiay sinagoga ken sinuroanna dagiti tattao idiay. Adda idiay ti maysa a lalaki a kimbet ti makannawan nga imana. \v 7 Buybuyaen a nalaing dagiti eskriba ken dagiti Pariseo isuna tapno kitaenda no mangpaimbag isuna iti siasinoman ti Aldaw a Panaginana, ta bareng no makabirukda iti rason nga ipabasolda kenkuana nga isu ket agar-aramid iti maikaniwas. \v 8 Ngem ammona dagiti panpanunotenda ket kinunana iti lalaki a kimbet ti imana, "Bumangonka ket agtakderka ditoy nagtetengngaan iti tunggal maysa." Isu a bimmangon ti lalaki ket nagtakder sadiay.