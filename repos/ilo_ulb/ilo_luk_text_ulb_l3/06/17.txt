\v 17 Kalpasanna bimmaba ni Jesus manipud idiay bantay a kaduana isuda ket nagtakderda iti patad a lugar. Ti dakkel a bunggoy dagiti adalanna ket adda sadiay, kasta met dagiti adu a tattao a naggapu idiay Judea ken Jerusalem, ken dagiti adda iti igid iti baybay ti Tiro ken Sidon. \v 18 Immayda nga agdenggeg kenkuana ken tapno mapaimbag kadagiti sakitda. Dagiti tattao a maburburibor kadagiti narugit nga espiritu ket naimbagan met. \v 19 Ikarkarigatan ti tunggal masya kadagiti adda sadiay a naurnong a tattao a masagid isuna ta ti panakabalin a mangpaimbag ket rumrumuar manipud kenkuana, ket pinaimbagna ida amin.