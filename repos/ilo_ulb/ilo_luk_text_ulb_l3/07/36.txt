\v 36 Ita, adda maysa a Pariseo a mangkidkiddaw ken ni Jesus a makipangan kenkuana. Isu a kalpasan a nakastrek ni Jesus iti balay ti Pariseo, insanggirna idiay ayan iti lamisaan tapno mangan. \v 37 Pagammoan, adda maysa a babai iti dayta a siudad, nga isuna ket managbasol. Naammoanna nga adda ni Jesus nga agsangsanggir idiay balay ti Pariseo, ket nangitugot isuna iti bangbanglo a naikabil iti alabastro a fraskita. \v 38 Nagtakder iti likudan ni Jesus nga asideg iti sakaananna ket nagsangit. Ket inrugina a basaen dagiti saka ni Jesus babaen kadagiti luana, ket pinunpunasanna ida babaen kadagiti buokna, nga inag-agepna dagiti sakana ken sinapsapwanna ida iti bangbanglo.