\v 24 Idi nakapanawen dagiti babaonen ni Juan, nangrugi ni Jesus nga agsao kadagiti adu a tattao maipanggep ken ni Juan, "Ania ti napanyo kinita idiay let-ang? Runo kadi a gun-gun-gunen ti angin? \v 25 Ngem ania ti napanyo kinita? Maysa kadi a tao a nagkawes iti nalamuyot a pagan-anay? Kitaenyo, dagiti tattao a nakakawes iti napipintas a pagan-anay ken agbibiag nga aglaplapusanan ket adda kadagiti palasio ti ar-ari. \v 26 Ngem ania ti napanyo kinita? Maysa kadi a propeta? Wen, kunak kadakayo, ken nangnangruna pay ngem iti maysa a propeta.