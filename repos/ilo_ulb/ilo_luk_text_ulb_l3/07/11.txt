\v 11 Iti sumagmamano a tiempo kalpasan iti dayta, napasamak nga agdaldalyasat ni Jesus iti siudad a maaw-awagan ti Nain. Dagiti adalanna ket kimmuyog kenkuana ken simmurot met ti nakaad-adu a tattao. \v 12 Idi umas-asidegen isuna iti ruangan ti siudad, kitaen, adda natay a tao a bagbagkatenda a paruar, ti maymaysa nga anak a lalaki ti inana. Isu ket balo a babai, ken kaduana iti adu met bassit a tattao iti dayta a siyudad. \v 13 Idi makitana isuna, ti Apo ket kasta unay ti pannakatignay ti asina para kenkuana ket kinunana kenkuana, "Saanka nga agsangit." \v 14 Ket nagpasango ni Jesus ket sinagidna iti pagibagbagkatan ti bangkay, ket nagtalinaed met a sitatakder dagiti agbagbagkat. Kinunana, "Agtutubo, ibagak kenka, bumangonka". \v 15 Nagtugaw ti natay a lalaki ket nangrugi nga agsao. Ket inyeg ni Hesus isuna iti inana.