\v 17 Dagiti pitopulo ket nagsubli nga addaan ragsak, a kunkunaenda, "Apo, uray dagiti demonio ket nagpaituray kadakami babaen iti naganmo." \v 18 Kinuna ni Hesus kadakuada, "Binuybuyak ni Satanas a matmatag manipud langit a kas kimat. \v 19 Kitaenyo, intedko kadakayo iti turay a mangpayat kadagiti uleg ken manggagama, ken kadagiti amin a pannakabalin iti kabusor, ket awan ti makadangran kadakayo iti uray aniaman a wagas. \v 20 Uray no kasta, saankayo nga agragsak iti daytoy laeng, a dagiti espiritu ket nagpaituray kadakayo, ngem ad-adda pay nga agragsakkayo ta naikitikiten dagiti nagnaganyo sadi langit."