\v 37 Ti napasamak ket, iti simmaruno nga aldaw, idi nakasalogdan manipud iti bantay, sinabat isuna iti dayta nga adu a tattao. \v 38 Pagammoan, maysa a tao manipud kadagiti adu a tattao ti nagpukkaw a kunana, "Manursuro, ipakpakaasik kenka a kitaem koma ti anak ko a lalaki, ta maymaysa laeng isuna nga anakko. \v 39 Kitaem, al-alaen isuna ti espiritu, ket kellaat nga agikkis isuna, ken papayegpegenna ken paglabutabenna ti ngiwatna. Isu ket pumanpanaw kenkuana ngem agparigat, ket dangranna iti kasta unay no pumanaw. \v 40 Nagpakpakaasiak kadagiti adalam a pilitenda a pumanaw kenkuana, ngem saanda met a kabaelan."