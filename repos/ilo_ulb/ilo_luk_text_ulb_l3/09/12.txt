\v 12 Ket idi mumalemen, napan kenkuana dagiti sangapulo ket dua ket kinunada, "Pagawidemon dagiti tattao tapno mapanda kadagiti il-ili ken barbarrio nga agsapul iti pagdagusan ken makan gapu ta addatayo iti lugar nga awan matagtagitao." \v 13 Ngem kinunana kadakuada, "Ikkanyo ida ti kanenda." Kinunada, "Ti adda kadatayo ket lima laeng a tinapay ken dua a lames, malaksid no mapankami gumatang ti taraon para kadagitoy amin nga adu a tattao." \v 14 Adda idi ti agarup lima ribu a lallaki nga adda sadiay. Kinunana kadagiti adalanna, "Pagtugawenyo isuda a nabunggu-bunggoy iti saglilima pulo."