\c 5 \v 1 Itatta, ti napasamak, kabayatan nga ar-aribungbungan dagiti tattao ni Jesus ken dumdumngegda iti sao ti Dios, isuna ket agtaktakder iti igid iti dan-aw ti Genesaret. \v 2 Nakitana ti dua a bangka a naitakdang iti igid iti dan-aw. Bimmaba dagiti agkalkalap ket ug-ugasanda dagiti iketda. \v 3 Limmugan ni Jesus iti maysa kadagiti bangka a kukua ni Simon, ket imbagana kenkuana nga ipanna iti danum nga adayo bassit iti igid. Ket nagtugaw ken sinuroanna dagiti tattao manipud iti bangka.