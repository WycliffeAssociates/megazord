\v 4 Idi nalpas isuna a nagsao, kinunana ken ni Simon, "Ipanmo ti bangka iti naad-adalem a danum ket ibabam dagiti iketmo tapno makakalapka." \v 5 Simmungbat ni Simon ket kinunana, "Maestro, nagpatpatnag kami a nagtrabtrabaho, ngem awan a pulos ti naalami, ngem gapu iti saom, ibabak ngarud dagiti iket." \v 6 Ket idi inaramidda daytoy, adu launay a lames ti naalada, ken dandanin mapisang dagiti iketda. \v 7 Ngarud, pinayapayanda dagiti kaduada nga adda iti dadduma a bangka nga umayda ken tumulong kadakuada. Immayda ket pinunnoda dagiti bangka, isu a nangrugida a lumned.