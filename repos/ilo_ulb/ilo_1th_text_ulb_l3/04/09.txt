\v 9 No maipapan iti naingkabsatan nga ayat, saanyon a masapul ti siasnoman nga agsuratkadakayo, ta dakayo a mismo ket naisuronakayo ti Dios nga ayatenyo ti tumunggal maysa. \v 10 Pudno, nga ar-aramidenyo amin dagitoy para kadagiti kakabsat nga adda iti entero a Macedonia. Ngem ballakadandakayo, kakabsat, nga ad-adda pay koma nga ar-aramidenyo daytoy. \v 11 Ibalakadmi pay kadakayo a tarigagayanyo ti agbiag a sitatalna, panunutenyo ti bukodyo a trabaho, ken agtrabahokayo nga aramatenyo dagiti im-imayo, a kas met laeng ti imbilinmi kadakayo. \v 12 Aramidenyo daytoy tapno magnakayo a nasayaat kas panangraemyo kadagidiay adda iti ruar ti pammati ken tapno saan kayonton nga agkasapulan.