\c 6 \v 1 Bay-am amin dagiti adda iti babaen ti sangol a kas tagabu, raemen dagiti amoda a maikari iti amin a dayaw. Masapul nga aramidenda daytoy tapno ti nagan ti Dios ken ti sursuro ket saan koma a matabbaawan. \v 2 Dagiti tagabu nga addaan namati nga amo ket masapul a saanda a laisen isuda, gapu ta agkakabsatda. Ngem ketdi, ad-adda pay koma ti panagserbida kadakuada. Ta dagiti amo a natulongan babaen iti trabahoda ket isuda dagiti namati ken inayat. Isuro ken iwaragawag dagitoy a banbanag.