\v 3 No ti maysa a tao ket agisuro iti naidumduma ken saanna nga awaten dagiti napudno nga annurotentayo. No saanda nga awaten ti sursuro a mangiturong iti nadiosan nga aramid. \v 4 Dayta a tao ket napannakkel ken awan ammona. Ngem ketdi, sakitna ti makisinnuppiat ken makisinnungbat maipanggep kadagiti sasao. Dagitoy a sasao ket agbanag iti apal, panaga-apa, sao a mangipaay iti sakit ti nakem, dakes nga atap, ken \v 5 ti agtultuloy a saan a pagkikinnaawatan iti nagbaetan ti tattao nga addaan iti rinoker a panunot. Tallikudanda ti kinapudno. Ipagarupda a ti nadiosan nga aramid ket maysa a wagas tapno agbalin a baknang.