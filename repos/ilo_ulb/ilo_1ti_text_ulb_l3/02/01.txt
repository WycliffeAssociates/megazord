\c 2 \v 1 Ngarud umuna iti amin, allukoyen kayo a dagiti kiddaw, dagiti kararag, dagiti pannangibabaet ken dagiti panagyaman ket maaramid koma para iti amin a tao, \v 2 para kadagiti ari ken amin dagiti adda iti turay, tapno agbiagtayo koma a natalna ken naulimek iti amin a kinasanto ken kinatakneng. \v 3 Daytoy ket nasayaat ken makaay-ayo iti Dios a mangisalakantayo. \v 4 Tarigagayanna a ti amin a tao ket maisalakanto ken tapno maammoanda ti kinapudno.