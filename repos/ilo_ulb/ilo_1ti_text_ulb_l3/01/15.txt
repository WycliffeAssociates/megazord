\v 15 Mapagtalkan daytoy a mensahe ken maikari nga awaten ti amin, a ni Cristo Jesus ket immay ditoy lubong tapno isalakanna dagiti managbasol. Siak ti kadaksan kadagitoy. \v 16 Ngem gapu iti daytoy, immuna a naited kaniak ti asi, tapno kaniak, maipakita koma ni Cristo Jesus iti amin a kinaanus. Inaramidna daytoy a kas pagulidanan dagiti agtalekto kenkuana para iti biag nga agnanayon. \v 17 Ita, iti agnanayon nga ari, ti saan a matay, saan a makita, ken ti agmaymaysa laeng a Dios, kenkuana ti dayaw ken gloria iti agnanayon ken awan patinggana. Amen.