\v 19 Nakitak ti narungsot nga animal ken dagiti ari iti daga a kaduada dagiti armadada. Agrubrubuatda tapno gubatenda ti maysa a nakasakay iti kabalio ken dagiti armadana. \v 20 Natiliw ti narungsot nga animal a kaduana ti palso a profeta a nagaramid kadagiti pagilasinan iti imatangna. Babaen kadagitoy a pagilasinan inallilawna dagidiay nangawat ti marka iti narungsot nga animal ken isu a nagdayaw iti ladawanna. Isuda a dua ket naipurwak a sibibiag iti dan-aw ti gumilgil-ayab a mapupuuran nga asupre.