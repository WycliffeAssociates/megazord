\c 19 \v 1 Kalpasan dagitoy a banbanag, nangngegak iti kasla uni ti napigsa a timek iti adu a bilang dagiti tattao sadiay langit a mangibagbaga, "Aleluya. Pannakaisalakan, dayag ken pannakabalin ket kukua iti Diostayo. \v 2 Dagiti panangukomna ket napudno ken nalinteg, ta inukomna ti naindaklan a balangkantis a nangmulit iti daga babaen iti kinaderrepna. Nagibales ti Dios para iti dara dagiti adipenna, nga imbukbuk mismo iti babai."