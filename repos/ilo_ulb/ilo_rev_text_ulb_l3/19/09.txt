\v 9 Kinuna iti anghel kaniak. "Isuratmo daytoy: Nagasat dagidiay naawis iti pannangan iti kasar ti Kordero." Kinunana pay kaniak, "Dagitoy ket pudno a sasao ti Dios." \v 10 Nagpaklebak iti sangoanan dagiti sakana tapno agdayawak kenkuana, ngem kinunana kaniak, "Saanmo nga aramiden daytoy! Kaduanak nga adipen ken kadagiti kabsatmo a nakaiggem ti pammaneknek maipapan kenni Jesus. Agrukbab iti Dios, ta ti pammaneknek maipapan kenni Jesus ket ti espiritu iti padto."