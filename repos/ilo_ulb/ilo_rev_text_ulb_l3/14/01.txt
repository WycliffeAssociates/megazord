\c 14 \v 1 Kimmitaak ket nakitak ti Kordero nga agtaktakder sadiay sangoanak iti Bantay Sion. Adda kenkuana dagiti 144,000 nga adda kadakuada ti naganna ken ti nagan ti Amana a naisurat kadagiti mugingda. \v 2 Nakangngegak iti timek a naggapu sadi langit a kasla agun-uni a daranudor ti adu a danum ken napigsa a gurruod. Ti uni a nangngegko ket kasla pay tumotukar ti arpa nga agtuktokar kadagiti arpada.