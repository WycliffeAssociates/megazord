\v 12 Imbukbok ti maikainem nga anghel ti malukongna iti dakkel a karayan, ti Eufrates, ket nagmaga ti danumna tapno iti kasta maisagana ti dalan para kadagiti ar-ari nga umay manipud ti daya. \v 13 Nakakitaak iti tallo a narugit nga espiritu a kasla kadagiti tukak a rumrummuar manipud kadagiti ngiwat ti dragon, ti narungsot nga animal, ken ti palso a profeta. \v 14 Gapu ta isuda dagiti espiritu ti demonio nga agar-aramid kadagiti nakakaskasdaaw a pagilasinan. Mapanda kadagiti ar-ari ti entero a lubong tapno iti kasta ummongenda ida nga agkakadua para ti gubat iti naindaklan nga aldaw ti Dios, a mangituray iti amin.