\c 13 \v 1 Ket nakakitaak ti narungsot nga animal a limmung-aw manipud iti baybay. Addaan isuna iti sangapulo a sara ken pito nga ulo. Kadagiti sarana ket adda sangapulo a balangat ken kadagiti ulona ket nagnagan a panangilais iti Dios. \v 2 Daytoy a nakitak a narungsot nga animal ket kasla leopardo ken dagiti sakana ket kasla dagiti saka iti oso, ken ti ngiwatna ket kasla ngiwat ti leon. Inted ti dragon ti pannakabalinna kenkuana, ken iti tronona, ken iti naindaklan a turay a mangituray.