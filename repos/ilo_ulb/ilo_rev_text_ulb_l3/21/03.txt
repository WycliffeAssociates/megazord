\v 3 Nangngegak ti napigsa a timek a nagtaud manipud iti trono a kunana, "Kitaem! Ti pagtaengan ti Dios ket karaman dagiti tattao, ken makipagnaedto isuna kadakuada. Agbalindanto a tattaona, ken mismo a ti Dios ket makipagnaedto kadakuada ken isuna ti agbalin a Diosda. \v 4 Punasenna ti tunggal lua manipud kadagiti matada, ken awanen iti patay, wenno agladladingit, wenno agsangsangit, wenno ut-ot. Dagiti sigud a banbanag ket naglabasen.