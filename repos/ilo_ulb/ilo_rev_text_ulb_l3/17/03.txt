\v 3 Iti Espiritu, binagkatnak ti anghel nga impan iti let-ang, ken nakakitaak iti babai a nakatugaw iti nalabbaga a narungsot nga animal a napnuan kadagiti manangpabain a nagan. Ti narungsot nga animal ket addaan kadagiti pito nga ulo ken sangapulo a sara. \v 4 Ti babai ket nakakawes iti lila ken nalabaga ken naarkosan ti balitok, dagiti napapateg a bato, ken kadagiti perlas. Ig-iggamanna ti balitok a kopa a napnuan kadagiti agkakarugit a banbanag ken ti kinarugit iti kinaderrepna. \v 5 Nakasurat iti mugingna ti nagan nga adda nalimid a kaipapananna: “TI NAINDAKLAN A BABILONIA, TI INA DAGITI BALANGKANTIS KEN DAGITI AMIN A NARURUGIT A BANBANAG ITI DAGA.”