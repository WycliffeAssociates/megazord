\c 4 \v 1 Kalpasan dagitoy a banbanag ket kimmitaak, ket nakitak ti ruangan a nakalukat idiay langit. Ti umuna a timek, agsasao kaniak a kasla trumpeta, kinunana, "Umulika ditoy, ken ipakitak kenka no anianto ti masapul a mapasamak kalpasan dagitoy a banbanag." \v 2 Pagammoan addaak iti Espiritu, ket nakitak nga adda ti trono a naisaad idiay langit, nga adda iti maysa nga agtugtugaw iti daytoy. \v 3 Ti maysa nga agtugtugaw iti daytoy ket aglanglanga a kasla haspe ken karnelia. Adda ti bullalayaw iti aglawlaw ti trono. Ti bullalayaw ket aglanglanga a kasla esmeralda.