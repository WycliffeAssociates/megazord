\v 14 "Para iti anghel iti iglesia idiay Laodesia isuratmo daytoy: Dagiti sasao ni Amen, ti mapagtalkan ken pudno a saksi, ti mangidadaulo kadagiti amin a pinarsua ti Dios. \v 15 Ammok no ania iti inaramidmo, ket iti dayta sika ket saan a nalamiis wenno napudot. Tarigagayak a nalamiiska wenno napudotka koma! \v 16 Ngem, agsipudta sika ket saan a napudot--wenno saan a nalamiis--dandanikan isarrua iti ngiwatko.