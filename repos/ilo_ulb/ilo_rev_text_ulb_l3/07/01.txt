\c 7 \v 1 Kalpasan daytoy nakitak dagiti uppat nga anghel nga agtaktakder kadagiti uppat a suli iti daga, siiirut nga tengtenglenda dagiti uppat nga angin iti daga tapno awan ti angin nga agpuyupoy iti daga, iti baybay, wenno maibusor ti uray ania a kayo. \v 2 Nakitak ti maysa nga anghel nga agpangpangato a naggapu idiay daya, nga adda kenkuana iti selio ti sibibiag a Dios. Nagpukkaw isuna nga addaan ti napigsa a timek kadagiti uppat nga anghel a naikkan ti pammalubos a mangdangran ti daga ken ti baybay. \v 3 "Saanyo a dangran ti daga, ti baybay, wenno dagiti kaykayo agingana mamarkaanmi dagiti muging dagiti adipen ti Dios tayo."