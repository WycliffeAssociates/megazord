\c 1 \v 1 Daytoy ti paltiing ni Jesu-Cristo nga inted iti Dios kenkuana a mangipakita kadagiti adipenna no ania iti masapul a mapasamak iti kabiitan a panawen. Impakaammona daytoy babaen iti panangibaonna iti anghelna iti adipenna a ni Juan. \v 2 Pinaneknekan ni Juan amin a nakitana maipangep iti sao ti Dios ken ti naited a pammaneknek maipanggep kenni Cristo. \v 3 Nagasat iti siasinoman a mangbasbasa a napigsa--ken kadagiti amin nga agdengdengngeg--kadagiti sao iti daytoy a padto ken agtungpal no ania iti naisurat iti daytoy, gapu ta asidegen ti tiempo.