\v 9 Siasinoman a naipasngay iti Dios ket saan nga agbasol gapu ta agtaltalinaed kenkuana ti bin-i ti Dios. Saan  a makapagtuloy isuna nga agbasol, gapu ta isuna  ket naipasngay  iti Dios. \v 10 Iti daytoy, dagiti annak ti Dios ken dagiti annak ti diablo ket naiparangarang. Siasinoman a saan a mangaramid  no ania iti nalinteg ket saan a kukua ti Dios, uray isuna a saanna nga ay-ayaten ti kabsatna.