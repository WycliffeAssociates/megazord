\v 8 Isu a saanmo nga ibain iti pammaneknek maipanggep iti Apotayo, wenno siak, ni Pablo, a baludna. Ngem ketdi, makibingayka iti panagsagaba para iti ebanghelio babaen iti pannakabalin ti Dios. \v 9 Ta ti Dios nangisalakan kadatayo ken nangayab kadatayo babaen iti nasantoan a pannakaayab. Inaramidna daytoy, saan a sigun kadagiti aramidtayo, ngem sigun iti bukodna a panggep ken parabur. Intedna kadatayo dagitoy a banabanag babaen ken Cristo Jesus sakbay a nangrugi ti tiempo. \v 10 Ngem ita, ti panangisalakan ti Dios ket naiparangarang babaen ti panagparang iti Mangisalakantayo a ni Cristo Jesus. Ni Cristo ti nangikabil iti pagpatinggaan ti patay, ken nangiyeg iti biag a saan a pulos nga agpatingga nga aglawag babaen iti ebanghelio. \v 11 Gapu iti daytoy, nadutokanak mangaskasaba, nga apostol, ken manursuro.