\c 11 \v 1 Ita, idi sumangpetda idiay Jerusalem, asidegda idiay Betfage ken Betania, idiay Bantay ti Olivo, ket imbaon ni Jesus ti dua kadagiti adalanna \v 2 ket kinunana kadakuada, "Mapankayo iti kasumbangirtayo a barrio. Apaman a makastrekkayo, masarakanyonto ti maysa nga urbon nga asno a saan pay a pulos a nasaksakayan. Warwaranyo ket iyegyo kaniak. \v 3 No adda mangibaga kadakayo, 'Apay nga ar-aramidenyo daytoy?' ibagayo, 'Kasapulan ti Apo daytoy ket isublinanto met laeng a dagus ditoy.'"