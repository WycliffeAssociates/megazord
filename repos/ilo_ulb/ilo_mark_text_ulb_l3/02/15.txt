\v 15 Bayat a mangmangan ni Jesus iti balay ni Levi, adu nga agsingsingir iti buis ken managbasol a tattao ti mangmangan a kadua ni Jesus ken dagiti adalanna, ta adu ti simmurot kenkuana. \v 16 Idi dagiti eskriba, nga isu dagiti Pariseo, nakitada ni Jesus a makipangpangan kadagiti managbasol a tattao ken kadagiti agsingsingir iti buis, kinunada kadagiti adalanna, "Apay a makipangpangan isuna kadagiti agsingsingir iti buis ken kadagiti managbasol a tattao?"