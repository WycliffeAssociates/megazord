\c 12 \v 1 Ket rinugian ni Jesus ti mangisuro kadakuada babaen kadagiti pangngarig. Kinunana, "Maysa a lalaki ti nagmula iti kaubasan, inaladanna iti aglawlaw daytoy, ken nangkali iti abut a pagpespesan. Nangipatakder isuna iti pagwanawanan a tore ket impaabangna ti kaubasan kadagiti mangay-aywan iti ubas. Ket pimmanaw isuna a nagdaliasat. \v 2 Iti umno a tiempo, nangibaon isuna iti adipen kadagiti mangay-aywan iti ubas tapno awaten manipud kadakuada ti sumagmamano a bunga ti kaubasan. \v 3 Ngem innalada isuna, kinabilda isuna, ket pinagawidda isuna nga awanan.