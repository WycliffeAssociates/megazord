\c 10 \v 1 Pimmanaw ni Jesus iti dayta a lugar ket napan idiay rehion iti Judea ken iti disso a ballasiw iti Karayan Jordan, ket immay manen ti adu a tattao kenkuana. Sinuruanna manen ida, gapu ta kaugalianna nga ar-aramiden. \v 2 Immay dagiti Pariseo kenkuana ken nagdamagda, "Nainkalintegan kadi para iti asawa a lalaki nga isinana ti asawana a babai?" Daytoy a saludsod ket tapno suoten isuna. \v 3 Simmungbat isuna, "Ania ti imbilin ni Moises kadakayo?" \v 4 Kinunada, "Pinalubosan ni Moises ti lalaki nga agsurat iti kasuratan iti panagsina ken kalapasanna ibaonna isuna nga umadayo."