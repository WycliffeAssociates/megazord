\v 46 Dimmanonda idiay Jerico. Idi pumanaw isuna iti Jerico a kadua dagiti adalanna ken ti nakaad-adu a tattao, adda ti lalaki idiay a managan Bartimeo (anak isuna ni Timeo), maysa a bulsek nga agpalpalama a nakatugaw idiay igid iti dalan. \v 47 Idi nangngegna a ni Jesus a taga Nazaret ket adda iti dalanna, nangrugi isuna nga agpukkaw ken tapno ibagana, "Jesus, Anak ni David, kaasiannak!" \v 48 Adu ti nangtubngar iti bulsek a lalaki, nga ibagbagada kenkuana nga agulimek. Ngem inyad-addana ketdi iti nangipukkaw, "Anak ni David, kaasiannak!"