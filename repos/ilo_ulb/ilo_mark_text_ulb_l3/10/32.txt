\v 32 Magmagnada iti dalan a sumang-at idiay Jerusalem, ket umun-una ni Jesus kadakuada. Dagiti adalan ket nasdaaw, ken dagiti sumursurot iti likudan ket nagbuteng. Ket inyadayo manen ni Jesus dagiti sangapulo ket dua ken nangrugi nga ibagana kadakuada no anianto ti mapasamak kenkuana: \v 33 "Kitaenyo, sumang-attayo idiay Jerusalem, ket ti Anak ti Tao ket maiyawatto kadagiti panguloen a papadi ken kadagiti eskriba. Ukomendanto isuna a matay ken iyawatda isuna kadagiti Hentil. \v 34 Laisendanto isuna, tupraanda isuna, saplitanda isuna, ken patayenda isuna. Ngem kalpasan iti tallo nga aldaw ket agungarto isuna."