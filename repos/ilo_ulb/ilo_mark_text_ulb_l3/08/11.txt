\v 11 Kalpasanna, rimuar dagiti Pariseo ket rinugianda ti makisinnupiat kenkuana. Pinadasda ti mangala manipud kenkuana iti pagilasinan nga aggapu sadi-langit, tapno suotenda isuna. \v 12 Nagsinnaay isuna iti nauneg iti espirituna ket kinunana, "Apay nga agbiruk daytoy a kaputotan iti pagilasinan? Pudno ibagak kadakayo, awan ti pagilasinan a maited iti daytoy a kaputotan." \v 13 Kalpasanna ket pinanawanna ida, simrek manen iti bangka, ket pimmanaw a napan iti bangir iti dan-aw.