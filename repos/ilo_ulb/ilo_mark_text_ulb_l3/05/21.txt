\v 21 Idi nagballasiw manen ni Jesus babaen iti bangka idiay bangir, nakaad-adu a tattao ti naguurnong iti aglawlawna, ket agtaktakder isuna iti igid iti dan-aw. \v 22 Maysa kadagiti mangidadaulo iti sinagoga, ti lalaki a managan Jairo, idi nakitana ni Jesus, nagparintumeng isuna iti sakaananna. \v 23 Inulit-ulitna ti nagpakaasi, kinuna, "Ti bassit nga anakko a babai ket asidegen a matay. Agpakaasiak kenka, umayka ken ipataymo dagiti imam kenkuana tapno lumaing isuna ket agbiag." \v 24 Napan ni Jesus a kaduana isuna ket sinurot isuna iti nakaad-adu a tattao, ken naglilinnetletda iti aglawlawna.