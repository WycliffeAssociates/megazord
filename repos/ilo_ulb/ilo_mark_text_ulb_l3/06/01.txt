\c 6 \v 1 Pimmanaw ni Jesus manipud idiay ket napan iti bukodna nga ili, ket sinutor isuna dagiti adalanna. \v 2 Idi dimteng ti Aldaw a Panaginana, insurona isuda idiay sinagoga. Adu ti naklaat a nakangngeg kenkuana. Kinunada, "Sadino ti nangalaanna kadagitoy a sursuro?" "Ania daytoy a kinasirib nga inted ti Dios kenkuana?" "Ania dagitoy a milagro a nga ar-aramidenna babaen kadagiti imana?" \v 3 "Saan kadi a daytoy ti karpintero, ti anak a lalaki ni Maria, ken ti kabsat da Santiago ken Jose ken Judas ken Simeon? Saan kadi nga adda ditoy kadatayo dagiti kakabsatna a babbai?" Ket marurodda ken ni Jesus.