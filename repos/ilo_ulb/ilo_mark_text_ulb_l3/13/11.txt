\v 11 Inton tiliwendakayo ken ipaimadakayo, saankayo nga agdanag maipanggep iti masapul nga ibagayo. Ta iti dayta nga oras, ti masapul nga ibagayo ket maitedto kadakayo; saanto a dakayo ti agsao, ngem ti Espiritu Santo. \v 12 Ti kabsat a lalaki ipaimananto ti kabsatna a lalaki iti ipapatay, ken ti ama iti anakna. Bumangonto dagiti annak a maibusor kadagiti nagannakda ket patayendanto ida. \v 13 Guraendakayonto iti tunggal maysa gapu iti naganko. Ngem siasinoman ti agibtur agingga iti pagtungpalan, maisalakanto dayta a tao.