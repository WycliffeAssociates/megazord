\c 9 \v 1 Kinuna ni Jesus kadakuada," Pudno ibagak kadakayo, adda ti sumagmamano kadakayo nga agtaktakder ditoy ti saanto a makaraman iti patay sakbay a makitada ti pagarian ti Dios nga umay nga addaan pannakabalin." \v 2 Kalpasan iti innem nga aldaw, intugot ni Jesus da Pedro, Santiago ken ni Juan ket impanna ida iti nangato a bantay nga is-isuda laeng. Ket nagbaliw ti langana iti sangoananda. \v 3 Rimmanniag ti pagan-anayna, napalalo iti pudawna, napudpudaw ngem iti pangpapudaw iti lubong a mabalin a makapapudaw kadakuada.