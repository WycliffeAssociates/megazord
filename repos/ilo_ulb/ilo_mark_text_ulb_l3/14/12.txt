\v 12 Iti umuna nga aldaw iti Fiesta ti Tinapay nga awan Lebadurana, idi indatonda ti urbon a karnero para iti Fiesta iti Ilalabas, kinuna dagiti adalanna kenkuana, "Sadino ti kayatmo a papananmi a pangisaganaan tapno makapanganka iti pannangan ti Fiesta iti Ilalabas?" \v 13 Nangibaon isuna ti dua kadagiti adalanna ket kinunana kadakuada, "Mapankayo iti siudad, ket ti lalaki a mangaw-awit iti sangakaramba a danum sumabatto kadakayo. Surotenyo isuna. \v 14 Iti sumrekanna a balay, surotenyo isuna idiay uneg ket ibagayo iti akinkukua ti dayta balay, 'Kuna ti Manursuro, "Sadino ti pangsangaili a siledko a panganakto iti Fiesta iti Ilalabas a kaduak dagiti adalak?'