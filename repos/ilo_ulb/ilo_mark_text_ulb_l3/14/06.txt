\v 6 Ngem kinuna ni Jesus, "Bay-anyo isuna. Apay a rirriribukenyo isuna? Nakaaramid isuna ti napintas a banag para kaniak. \v 7 Kanayon nga adda dagiti napanglaw kadakayo, ket no agtarigagaykayo makaaramidkayo iti nasayaat kadakuada, ngem saan a kanayon nga addaakto kadakayo. \v 8 Inaramidna no ania ti kabaelanna: sinapsappoanna ti bagik para iti pannakaipunpon. \v 9 Pudno, ibagak kadakayo, sadinoman a pakaikasabaan ti ebangelio iti entero a lubong, ti inaramid daytoy a babai ket maisao a pakalaglagipanto kenkuana."