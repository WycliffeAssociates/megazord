\v 43 Dagdagus, kabayatan nga agsasao pay laeng isuna, ni Judas, maysa kadagiti Sangapulo ket dua ket simmangpet ken kimmuyog kenkuana ti nakaad-adu a tattao nga addaan iti kampilan ken pang-or, manipud kadagiti panguloen a papadi, dagiti eskriba ken dagiti panglakayen. \v 44 Ita nangted ti mangliliput kadakuada iti pagilasinan nga ibagbagana, "Siasinoman ti agkak, isuna daydiay. Tiliwenyo isuna ken bantayanyo nga ipanaw." \v 45 Idi simmangpet ni Judas, dagus a napan ken ni Jesus ken kinunana, "Manursuro!" \v 46 Ket inagkanna isuna. Kalpasanna ineggemanda isuna, ket tiniliwda isuna.