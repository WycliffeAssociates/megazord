\c 4 \v 1 Sadino ti naggapuan iti panaggaapa ken panagsisinnupiat kadagiti bagbagiyo? Saan kadi nga agtaud manipud kadagiti dakes a tarigagayyo a manggubat kadagiti kamengyo? \v 2 Tarigagayanyo nga adda iti awan kadakayo. Mangpataykayo ken kamakamenyo ti saanyo a mabalinan a maadda kadakayo. Agaapa ken agriringgorkayo, ngem saanyo a magun-odan agsipud ta saankayo a dumawat iti Dios. \v 3 Dumawatkayo ket saankayo a makaawat agsipud ta dumawatkayo kadagiti saan a nasayaat a banbanag, tapno iti kasta busbusenyo koma ida kadagiti dakes a tartarigagayyo.