\c 2 \v 1 Kakabsatko, saanyo a suroten ti pammati iti Apotayo a ni Jesu-Cristo, ti Apo iti dayag, babaen iti panangipangruna kadagiti sumagmamano a tattao. \v 2 No sumrek ti maysa a tao iti taripnongyo ken sisusuot kadagiti balitok a singsing ken nasayaat a bado, ken adda met sumrek a nakurapay a tao a narugit ti badona, \v 3 ket ipampamaysam ti panangimatangmo iti tao a nakakawes iti nasayaat a bado, ket kunam, "Pangngaasim ta agtugawka ditoy napintas a lugar," ngem kunam iti nakurapay a tao, "Agtakderka idiay," wenno, "Agtugawka iti sakaanak," \v 4 saan kadi a mangar-aramidkayo iti pakaukoman kadagiti bagbagiyo, ken agbalbalinkayo nga ukom nga addan iti dakes a kapanpanunotan?