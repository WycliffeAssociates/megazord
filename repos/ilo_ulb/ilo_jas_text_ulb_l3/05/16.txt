\v 16 Ngarud ipudnoyo dagiti basolyo iti tunggal maysa, ken ikararagyo ti maysa ken maysa, tapno maagasankayo koma. Ti kararag iti nalinteg a tao pataudenna ti dakkel a pagbanagan. \v 17 Ni Elias ket maysa a tao nga addaan ti rikrikna kasla kadatayo. Nagkararag isuna a sipapasnek tapno saan koma nga agtudo, ket saan a nagtudo ti daga ti las-ud iti tallo a tawen ken innem a bulan. \v 18 Ket nagkararag manen ni Elias, ket imbukbok ti langlangit ti tudo iti daga ket nagpataud ti daga ti apit.