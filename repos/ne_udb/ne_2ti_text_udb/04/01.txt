\c 4 \v 1 ख्रीष्ट येशू चाँडै यस संसारमा शासन गर्न आउनुहुँदा उहाँले जिउँदा र मरेकाहरूको न्याय गर्नुहुनेछ । अहिले मैले तिमीलाई ख्रीष्टको सन्देश घोषणा गर भनी आज्ञा दिँदैगर्दा उहाँ र परमेश्‍वरले मलाई नियालिरहनुभएको छ ।
\v 2 सजिलो हुँदा होस् वा अप्ठ्यारो हुँदा, तिमी सधैँ यो काम गर्न तयार होऊ । गलत काम गरिरहने मानिसहरूलाई साँचो कुरा के भनी तिमीले विश्‍वस्त तुल्याऊ । पाप नगर्नको निम्ति तिनीहरूलाई चेताउनी देऊ । ख्रीष्टलाई पछ्याउन तिनीहरूलाई उत्साह देऊ । तिमीले यी कुराहरू सिकाउँदै गर्दा, तिनीहरूले असल काम गर्न सकून् भन्‍ने हेतुले सधैँ तिनीहरूलाई पर्खन इच्छुक हुनू ।