\v 8 तर हामी विश्‍वासीहरूचाहिँ दिनको भएका हुनाले आफूले आफैलाई नियन्त्रण गरौँ । हामी सिपाहीहरूझैँ बनौँ : तिनीहरूले छातीपाताद्वारा आफ्नो छातीलाई सुरक्षा गरेझैँ, ख्रीष्टमा भरोसा राखी उहाँलाई प्रेम गरेर हामी आफूलाई सुरक्षित राखौँ । तिनीहरूले टोप लगाएर आफ्नो शिरलाई सुरक्षा गरेझैँ ख्रीष्टले हामीलाई दुष्टबाट पूर्णरूपमा छुटकारा दिनुहुनेछ भन्‍ने आशामा आफूलाई सुरक्षित राखौँ ।
\v 9 परमेश्‍वरले हामीलाई सुरुमा चुन्‍नुहुँदा, दण्ड दिने योजना बनाउनुभएको थिएन । तर त्यसको विपरीत उहाँले हामीलाई बचाउने निर्णय गर्नुभयो किनभने प्रभु येशू ख्रीष्टले हाम्रो लागि गर्नुभएको कामहरूमाथि हामीले विश्‍वास गरेका छौँ ।
\v 10 येशू यस पृथ्वीमा आउनुहुँदा हामी जीवित भए पनि अथवा मरेको भए पनि हामी उहाँसँगै वास गरौँ भन्‍ने हेतुले उहाँ हाम्रो पापको प्रायश्‍चित गर्न मर्नुभयो ।
\v 11 यो कुरा साँचो हो भनी तिमीहरूलाई थाहा भइसकेकोले अहिले गरेझैँ एकले अर्कालाई निरन्तर उत्साह दिने गर ।