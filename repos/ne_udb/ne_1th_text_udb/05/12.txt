\v 12 मेरा विश्‍वासी भाइ हो, तिमीहरूका लागि कडा परिश्रम गर्ने व्यक्तिहरूलाई अगुवाको रूपमा स्वीकार गर । यसको मतलब के हो भने गलत काम गर्न नदिन तिमीहरूलाई चेताउनी दिँदै येशू प्रभुमा विश्‍वासी भाइलाई झैँ उहाँतिर डोर्‍याउने मानिसहरूलाई तिमीहरूले इज्जत गर्नैपर्छ ।
\v 13 तिमीहरूले उनीहरूलाई प्रेम गरेकोले र उनीहरूले तिमीहरूलाई सहायता गर्न कडा परिश्रम गरेको कारणले गर्दा उनीहरूलाई आदर गर । त्यसको साथै एक अर्कामा शान्तिपूर्वक जीवन जिउन पनि हामी तिमीहरूलाई आग्रह गर्दछौँ ।
\v 14 मेरा विश्‍वासी भाइ हो तिमीहरूलाई अनुरोध गर्दछु, कि काम नगरीकन अरूले दिएका कुराहरूबाट जीविका चलाउनेहरूलाई चेताउनी देओ । त्यसैगरी परमेश्‍वरको भय राख्‍ने र कमजोर मानिसहरूलाई सहायता गर्ने विश्‍वासीहरूलाई उत्साह दिने गर । हरेक मानिसप्रति धैर्यधारण गर्न पनि हामी तिमीहरूलाई आग्रह गर्दछौँ ।