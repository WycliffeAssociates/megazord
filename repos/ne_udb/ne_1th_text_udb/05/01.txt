\c 5 \v 1 मेरा सङ्गी विश्‍वासीहरू हो, म तिमीहरूलाई प्रभु येशू कहिले फर्की आउनुहुनेछ भन्‍ने बारेमा अझै बताउन चाहन्छु । वास्तवमा मैले तिमीहरूलाई यो कुरा लेख्‍न खाँचो थिएन,
\v 2 किनभने तिमीहरूलाई पहिले नै यसबारेमा ठीकसँग थाहा छ ! प्रभु येशू नसोचेको बेलामा आउनुहुनेछ भन्‍ने कुरा तिमीहरूलाई थाहै छ । चोर रातमा कुन समयमा आउनेछ भनी थाहा नभएझैँ, उहाँ कुन बेला आउनुहुनेछ भनी मानिसहरूलाई थाहा हुँदैन ।
\v 3 भविष्यमा कुनै समय धरै मानिसहरूले भन्‍नेछन्, “अहिले सबै कुरा शान्त छ र हामीहरू सुरक्षित छौँ!” अनि अचानक परमेश्‍वर तिनीहरूलाई कठोर दण्ड दिन आउनुहुनेछ ! जसरी प्रसववेदना भोगिरहेकी स्त्रीले तिनको दुःखलाई रोक्‍न सक्दिनन्, त्यसरी नै त्यतबेला ती मानिसहरू परमेश्‍वरबाट उम्कन सक्दैनन् ।