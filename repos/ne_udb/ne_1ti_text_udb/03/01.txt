\c 3 \v 1 मैले यहाँ तिमीलाई बताएका कुरामा तिमी भर पर्न सक्छौ : यदि कसैले विश्‍वासीहरूको हेरचाह गर्ने वा ‌अगुवाइ गर्ने इच्छा गर्दछ भने, उसले साँच्‍चै उत्तम कुराको इच्छा गर्दछ ।
\v 2 त्यसकारण, अगुवा चाहिँ कसैले पनि दोष लगाउन नसक्‍ने व्यक्ति हुनु पर्छ । उसकी एउटै मात्र पत्‍नी हुनुपर्छ । ऊ कुनै कुरामा अतिवादी हुनुहुँदैन ; उसले बुद्धिमानी पूर्वक विचार गर्नु पर्छ । उसको आचरण असल हुनु पर्छ, अनि उसले परदेशीहूरूको सत्कार गर्नु पर्छ । ऊ अरूलाई सिकाउन सक्‍ने हुनुपर्छ ।
\v 3 ऊ पियक्‍कड र झगडा गर्ने व्यक्ति हुनुहुँदैन । बरु ऊ धैर्य गरेर अरूसँग मिलापमा रहने व्यक्ति हुनुपर्छ । अनि ऊ रुपैयाँपैसाको लोभी हुनुहुँदैन ।