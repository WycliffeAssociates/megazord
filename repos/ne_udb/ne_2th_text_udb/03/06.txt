\v 6 हाम्रा सङ्गी विश्‍वासीहरू हो, प्रभु येशूले भन्‍नुभएझैँ गरी हामी यो आज्ञा गर्दछौँ, कि अल्छी भएर काम गर्न नचाहने हरेक विश्‍वासीसँग तिमीहरू सहभागी नहोओ । त्यसको मतलब को हो भने यदि अरूहरूले हामीलाई सिकाएझैँ र हामीले तिमीहरूलाई सिकाएझैँ कसैले जीवन जिउँदैन भने तिमीहरू तिनीहरूबाट अलग हुनैपर्छ ।
\v 7 हामीले तिमीहरूप्रति जसरी व्यवहार गर्‍यौँ, त्यसरी नै व्यवहार गर्नुपर्छ भनी तिमीहरूलाई थाहा भएकोले गर्दा हामी तिमीहरूलाई यो कुरा भन्दछौँ । हामी तिमीहरूसँग हुँदा केही काम नगरी त्यतिकै तिमीहरूका वरिपरि बसिरहेनौँ ।
\v 8 त्यसको अर्थ के हो भने मूल्य नचुकाईकन हामीले कसैको खानेकुरा त्यतिकै खाएनौँ । त्यसको सट्टामा हाम्रो खाँचोहरू पूरा गर्नको निम्ति तिमीहरूमा भर पर्न नपरोस् भनी हामीले दिन-रात कडा परिश्रम गर्‍यौँ ।
\v 9 प्रेरित भएको हैसियतले रुपैयाँ-पैसाको निम्ति तिमीहरूमाथि भर पर्ने मेरो हक थियो, तर त्यसो गर्नुको सट्टामा हामीले कडा परिश्रम गरी तिमीहरूका सामु असल नमुना प्रस्तुत गर्‍यौँ ताकि तिमीहरूले पनि हामीले जस्तै व्यवहार गर्न सक ।