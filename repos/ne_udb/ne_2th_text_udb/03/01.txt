\c 3 \v 1 हाम्रा सङ्गी विश्‍वासीहरू हो, अरू विषयहरूका लागि प्रार्थना गरेझैँ हाम्रो लागि पनि प्रार्थना गर, ताकि तिमीहरूले जस्तै गरी अरू धेरै मानिसहरूले हाम्रो प्रभु येशूको सन्देश सुनेर उहाँलाई आदर गरून् ।
\v 2 हरेक मानिसले प्रभुमा विश्‍वास नगर्ने भएकोले गर्दा परमेश्‍वरले हामीलाई दुष्ट र खराब मानिसहरूबाट अलग राखी हानि हुनबाट बचाउनुभएको होस् भनेर प्रार्थना गर ।
\v 3 जेजस्तो भए तापनि प्रभु येशू विश्‍वासयोग्य हुनुहुन्छ ! त्यसैले उहाँले तिमीहरूलाई निरन्तर बलियो बनाउँदैलैजानुहुनेछ भन्‍ने कुरामा हामी ढुक्‍क छौँ । हामी यो कुरामा पनि ढुक्‍क छौँ, कि उहाँले तिमीहरूलाई दुष्ट, शैतानबाट अवश्य सुरक्षा गर्नुहुनेछ ।