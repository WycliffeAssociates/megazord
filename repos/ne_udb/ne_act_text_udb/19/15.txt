\v 15 तर एकदिन तिनीहरूले त्यसो गर्दा, दुष्‍ट आत्मा त्यो व्यक्‍तिबाट निस्केन । बरु, दुष्‍ट आत्माले तिनीहरूलाई भन्यो, “म येशूलाई चिन्छु, र म पावललाई पनि चिन्छु, तर मलाई केही गर्नको निम्ति तिमीहरूलाई कसैले पनि कुनै शक्‍ति दिएको छैन ।”
\v 16 यति भनिसकेपछि दुष्‍ट आत्माले भरिएको मानिस अचानक उफ्रेर स्केवाका छोराहरूलाई झम्ट्यो, र तिनीहरू सबैलाई पछार्‍यो, र तिनीहरूका लुगाहरू च्यातिदियो, र तिनीहरूलाई चोटैचोट पार्‍यो अनि तिनीहरू डराएर त्यो घरबाट भागे ।
\v 17 एफिससमा बस्‍ने यहूदी र गैरयहूदीहरू दुवैले यस कुराको बारेमा सुने, र तिनीहरू डराए,किनभने तिनीहरूले देखे, कि त्यो दुष्‍ट आत्माले सताएको व्यक्‍ति धेरै बलियो थियो । यसकारण तिनीहरूले प्रभु येशूको नाउँलाई आदर गरे ।