\c 3 \v 1 एक दिन पत्रुस र यूहन्‍ना मन्दिरको प्राङ्गणतिर जाँदै थिए । त्यस बेला दिउँसोको तिन बजेको थियो । त्यो समयमा मानिसहरूले त्यहाँ प्रार्थना गर्थे ।
\v 2 त्यहाँ एक जना जन्मै देखिको हिँड्न नसक्‍ने मानिस थियो । ऊ मन्दिर क्षेत्रको प्रवेशद्वारमा अवस्थित सुन्दर नामक ढोकामा बसिरहेको थियो । मानिसहरूले हरेक दिन उसलाई बोकेर ल्याउँथे, ताकि उसले मन्दिरको प्राङ्गणमा प्रवेश गर्ने मानिसहरूबाट केही पैसा मागेर पाओस् ।
\v 3 पत्रुस र यूहन्‍ना मन्दिरको प्राङ्गणमा प्रवेश गर्न लागेका थिए । उसले तिनीहरूले केही पैसा दिऊन् भनी माग्‍न सुरु गर्‍यो ।