\v 38 लुड्डा योप्पाको नजिकै पर्थ्यो । त्यसैले, जब चेलाहरूले पत्रुस अझै पनि लुड्डामा थिए भनी सुने तिनीहरूले पत्रुसकहाँ दुई जना मानिस पठाए । उनीहरू पत्रुस भएको ठाउँमा आइपुगेपछि उनीहरूले तिनलाई बिन्ती गरे, “कृपया, हामीसँगै तुरुन्तै योप्पामा हिँड्नुहोस् ।”
\v 39 पत्रुस तुरुन्तै तयार भए, र तिनीहरूसँगै लागे । तिनी योप्पामा आइपुगेपछि उनीहरूले तिनलाई डोरकासको मृत शरीर राखिएको घरको माथिल्लो कोठामा लगे । सबै विधवाहरू तिनको वरिपरि खडा भए । उनीहरू रुँदै थिए, र उनीहरूले तिनलाई डोरकास जीवित छँदा उनले मानिसहरूका निम्ति बनाएका वस्‍त्रहरू र अन्य पोशाकहरू देखाउँदै थिए ।