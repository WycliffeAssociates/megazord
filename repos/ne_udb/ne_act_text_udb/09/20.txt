\v 20 तुरुन्तै तिनले यहूदी सभाघरहरूमा येशूको बारेमा प्रचार गर्न थाले । येशू नै परमेश्‍वरका पुत्र हुनुहुन्छ भनी तिनले उनीहरूलाई बताए ।
\v 21 तिनको प्रचार सुन्‍नेहरू सबै छक्‍क परे । केही मानिसहरूले भन्दै थिए, “यरूशलेममा विश्‍वासीहरूको खेदो गर्ने र तिनीहरूलाई यरूशलेमका मुख्य पूजाहारीहरूकहाँ कैदीको रूपमा लैजान यहाँ आउने मानिस उही नै हुन् भनी विश्‍वास गर्न हामीलाई मुश्किल भएको छ ।”
\v 22 तर अझै दृढतापूर्वक धेरै मानिसहरूका बिचमा प्रचार गर्न परमेश्‍वरले शाऊललाई सक्षम तुल्याउनुभयो । येशू नै ख्रीष्‍ट हुनुहुन्छ भनी तिनले धर्मशास्‍त्रबाट प्रमाणित गर्दै थिए । तिनले भनेका कुरालाई कसरी गलत प्रमाणित गर्ने भनी दमस्कसका यहूदी अगुवाहरूले सोच्‍नै सकेनन् ।