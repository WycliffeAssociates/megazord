\v 10 त्यसपछि शासकले आफ्नो हात हल्लाएर पावल बोल्नलाई पावललाई इशारा गरे । यसैले पावलले जवाफ दिए र भने, “शासक फेलिक्स, तपाईंले धेरै वर्षदेखि यस यहूदी प्रान्तमा न्याय गर्नुभएको छ भन्‍ने मलाई थाहा छ । यसकारण मैले खुसीसाथ मेरो बचाउ गर्छु । मलाई थाहा छ कि तपाईंले मेरो कुरा सुनेर मलाई निष्पक्षतासाथ न्याय गर्नुहुनेछ ।
\v 11 तपाईंलाई थाहा छ कि परमेश्‍वरको आराधना गर्न म यरूशलेममा गएको बाह्र दिनभन्दा बढी भएको छैन ।
\v 12 मन्दिरको परिसरमा कोहीसँग वादविवाद गर्दागर्दै तिनीहरूले मलाई देखे भनी कसैले पनि भन्‍न सक्दैन, किनभने मैले त्यसो गरिनँ । मैले यहूदी सभाघरहरूतिर मानिसहरूलाई हुलदङ्गा गर्न लागइरहेको वा कतै यरूशलेममा कष्‍ट दिइरहेको देखेँ भनेर कसैले भन्‍न सक्दैन, किनभने मैले त्यसो गरिनँ ।
\v 13 यसकारण जुन विषयमा तिनीहरूले मलाई दोष लगाउँदैछन् तिनीहरूले सो प्रमाणित गर्न सक्दैनन् ।