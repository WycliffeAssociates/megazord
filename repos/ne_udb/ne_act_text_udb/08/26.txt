\v 26 एक दिन परमप्रभु परमेश्‍वरले पठाउनुभएका स्वर्गदूतले फिलिपलाई आज्ञा दिए, “तयार होऊ, र दक्षिणपट्टिको बाटोमा लाग जुन यरूशलेमदेखि गाजा सहरसम्म जान्छ ।” त्यो बाटो उजाड-स्थानमा पर्थ्यो ।
\v 27 त्यसैले, फिलिप तयार भए, र उक्‍त बाटोमा गए । बाटोमा तिनले इथियोपिया देशका एक जना मानिसलाई भेटे । तिनी उच्‍च तहका अधिकारी थिए, जसले इथियोपियाकी रानीका सबै रुपियाँ-पैसाको रेखदेख गर्थे । मानिसहरूले तिनीहरूको भाषामा रानीलाई कन्दाकी भन्थे । यी मानिस परमेश्‍वरको आराधना गर्न यरूशलेम गएका थिए ।
\v 28 तिनी रथमा चढेर आफ्नो घर फर्कंदै थिए । यात्रामा तिनले ठुलो सोरमा यशैया अगमवक्‍ताको पुस्तक पढ्दै थिए ।