\v 11 योसेफले त्यो काम गरिरहँदा एउटा यस्तो समय आयो, जुन बेला मिश्र र कनानमा थोरै मात्र भोजन उपलब्ध हुन थाल्यो । मानिसहरूले कष्‍ट पाइरहेका थिए । कनानमा याकूब र तिनका छोराहरूले पनि पर्याप्‍त भोजन पाउन सकेनन् ।
\v 12 मिश्रमा अन्‍न किन्‍न पाईंदोरहेछ भनी जब याकूबले सुने, तिनले योसेफका दाजुहरूलाई अन्‍न किन्‍नलाई त्यहाँ पठाए । तिनीहरू गए, र तिनीहरूले योसेफबाट अन्‍न किने, तापनि तिनीहरूले तिनलाई चिनेनन् । त्यसपछि तिनीहरू घर फर्के ।
\v 13 योसेफका दाजुहरू दोस्रो पटक मिश्रमा गए, र तिनीहरूले फेरि पनि योसेफबाट अन्‍न किने । तर यस पटक भने तिनले आफूलाई प्रकट गरे । योसेफका मानिसहरू हिब्रू थिए, र कनानबाट आएका मानिसहरू तिनका दाजुहरू थिए भनी फारोले थाहा पाए ।