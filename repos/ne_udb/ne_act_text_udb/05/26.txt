\v 26 तब मन्दिरका रक्षकहरूका कप्‍तान अधिकृतहरूसँग मन्दिरको प्राङ्गणमा गए, र तिनीहरूले प्रेरितहरूलाई परिषद्को कोठामा फर्काएर ल्याए । तर उनीहरूले तिनीहरूलाई रुखो व्यवहार गरेनन्, किनभने उनीहरू मानिसहरूले ढुङ्गाले हानेर मार्लान् कि भनी डराएका थिए ।
\v 27 कप्‍तान र अधिकृतहरूले प्रेरितहरूलाई परिषद् कोठामा ल्याएपछि उनीहरूले परिषद्का सदस्यहरूकोअगि उभिने आदेश दिए, र प्रधान पूजाहारीले तिनीहरूलाई प्रश्‍नहरू सोधे ।
\v 28 उनले तिनीहरूलाई भने, “हामीले तिमीहरूलाई ती मानिस येशूको नाउँमा मानिसहरूलाई नसिकाउनू भनेर आदेश दिएका थियौँ । तर तिमीहरूले हाम्रा आज्ञा पालन गरेनौ, र तिमीहरूले उहाँको बारेमा यरूशलेमभरी नै सिकाइसकेका छौ । यसको अतिरिक्त, तिमीहरूले त्यस मानिसको मृत्युको दोषी हामीहरू नै हौँ भन्‍नेजस्तो देखाउने कोसिस गरिरहेका छौ ।”