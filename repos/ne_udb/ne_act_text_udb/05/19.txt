\v 19 तर रातको समयमा परमेश्‍वरबाट आएका स्वर्गदूतले झ्यालखानाका ढोकाहरू खोले र प्रेरितहरूलाई बाहिर ल्याए । त्यसपछि स्वर्गदूतले प्रेरितहरूलाई भने,
\v 20 “मन्दिरको प्राङ्गणमा जाऊ; त्यहाँ खडा होऊ, र यस अनन्त जीवनको सन्देश सबै मानिसहरूलाई बताऊ ।”
\v 21 यो सुनेपछि प्रेरितहरू बिहान हुन लाग्दा मन्दिरको प्राङ्गणमा प्रवेश गरे, र फेरि तिनीहरूले मानिसहरूलाई येशूको बारेमा सिकाउन थाले । त्यति बेला, प्रधान पूजाहारी र तिनीसँग हुनेहरूले यहूदी परिषद्का अरू सदस्यहरूलाई बोलाए । तिनीहरू सबै इस्राएलका अगुवाहरू थिए । तिनीहरू भेला भएपछि तिनीहरूले प्रेरितहरूलाई भित्र ल्याउन रक्षकहरूलाई झ्यालखानामा पठाए ।