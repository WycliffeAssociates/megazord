\c 16 \v 1 पावल र सिलास डर्बी र लुस्‍त्रा सहरहरूमा गए अनि त्यहाँ भएका विश्‍वासीहरूसँग भेट गरे । लुस्‍त्रामा तिमोथी नाउँ गरेका एक जना विश्‍वासी बस्थे । उनकी आमा एक यहूदी विश्‍वासी थिइन्, तर उनका बुबा भने एक ग्रिक थिए ।
\v 2 लुस्‍त्रा र आइकोनियमका विश्‍वासीहरूले तिमोथीका बारेमा असल कुरा भने ।
\v 3 त्यसैले अन्य ठाउँहरूमा जाँदा पावलले उनलाई आफूसँगै लाने इच्‍छा गरे । त्यसैकारण, पावलले तिमोथीको खतना गरे । तिमोथीका गैरयहूदी बाबुले उनको खतना गरेका थिएनन् भन्‍ने कुरा त्यहाँ बसोबास गर्ने यहूदीहरूलाई थाहा थियो, त्यसकारण तिनीहरूले उनलाई ग्रहण गरून् भनी पावलले त्यसो गर्नु पर्‍यो ।