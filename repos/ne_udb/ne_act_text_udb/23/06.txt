\v 6 परिषद्का सदस्यहरूमध्ये कोही सदुकीहरू र अरू फरिसीहरू थिए भन्‍ने कुरा पावललाई थाहा भयो । त्यसैले परिषद्को सभा कक्षमा उनले यसो भनेः “मेरा सङ्गी-यहूदीहरू, म पनि मेरा बुबा जस्तै एक फरिसी हुँ । परमेश्‍वरले एक दिन मरेकाहरूलाई फेरि जीवित पार्नुहुनेछ भन्‍ने कुरामा म निश्‍चित भएकोले मलाई यहाँ जाँच गर्न राखिएको छ ।”
\v 7 पावलले यसो भनिसकेपछि मरेको मानिस फेरि जीवित हुन्छ वा हुँदैन भन्‍ने बारेमा सदुकी र फरिसीहरू एकअर्कामा वादविवाद गर्न थाले ।
\v 8 मानिस मरिसकेपछि फेरि जीवित हुन सक्दैन भन्‍ने कुरामा सदुकीहरू विश्‍वास गर्छन् । तिनीहरूले त्यहाँ अरू कुनै पनि आत्माहरू छैनन् र स्वर्गदूतहरू पनि हुँदैनन् भनी विश्‍वास गर्छन् । तर फरिसीहरूले भने यी सबै कुराहरूमा विश्‍वास गर्छन् ।