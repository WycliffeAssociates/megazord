\v 14 तिनीहरू प्रधान पूजाहारीहरू र यहूदी एल्डरहरूकहाँ गए र तिनीहरूलाई भने, “जबसम्म हामीले पावललाई मार्दैनौँ तबसम्म हामी केही पनि खाँदैनौँ र पिउँदैनौँ भनी प्रतिज्ञा गरेको परमेश्‍वरले सुन्‍नुभएको छ ।
\v 15 त्यसैले हामी अनुरोध गर्दछौँ कि सम्पूर्ण यहूदी परिषद्को तर्फबाट तपाईंहरू सेनापतिकहाँ जानुहोस् र पावललाई तल हामीकहाँ ल्याउनलाई आग्रह गर्नुहोस् । तपाईंहरूले पावलसँग अरू धेरै कुरा गर्नु छ भन्‍नुहोस् । ऊ यहाँ बाटोमा आउँदै गर्दा हामी पावललाई मार्न पर्खेर बसिरहेका हुनेछौँ ।”