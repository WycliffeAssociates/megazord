\v 22 यरूशलेममा भएका प्रेरितहरू र अरू एल्डरहरू साथै विश्‍वासीहरूले याकूबले भनेका कुराहरूलाई स्वीकार गरे । त्यसपछि यरूशलेममा भएका अगुवाहरूले गरेका निर्णयहरू विश्‍वासीहरूलाई थाहा दिनलाई पावल र बारनाबाससित जानका निम्ति तिनीहरूबाट नै मानिसहरूलाई छान्‍ने निर्णय गरे । तिनीहरूले यहूदा जसलाई बारसाबास पनि भनिन्थ्यो, र सिलासलाई चुने । यी दुवै यरूशलेममा भएका विश्‍वासीहरूका माझमा अगुवाहरू थिए ।
\v 23 त्यसपछि यहूदा र सिलासले एन्टिओखियामा भएका विश्‍वासीहरूकहाँ लिएर जानका निम्ति तिनीहरूले एउटा पत्र लेखे, “तपाईंका सङ्गी-विश्‍वासीहरू हामी प्रेरितहरू र एल्डरहरूले एन्टिओखिया र सिरिया र किलिकियाको प्रान्तमा रहेका गैरयहूदी विश्‍वासीहरूलाई लेखेको यो पत्रमार्फत हाम्रो अभिवादन पठाउछौँ ।