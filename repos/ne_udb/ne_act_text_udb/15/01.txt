\c 15 \v 1 त्यसपछि केही यहूदी विश्‍वासीहरू यहूदिया प्रान्तबाट तल एन्टिओखियामा गए । तिनीहरूले त्यहाँका गैरयहूदी विश्‍वासीहरूलाई शिक्षा दिँदै भने, “मोशाले परमेश्‍वरबाट पाएको व्यवस्थाको आज्ञाअनुसार तपाईंहरू परमेश्‍वरका हुनुहुन्छ भनेर देखाउनलाई तपाईंहरूले खतना गर्नैपर्छ । यदि तपाईंहरूले त्यसो गर्नुभएन भने, तपाईंहरू बचाइनुहुने छैन ।”
\v 2 पावल र बारनाबासको ती यहूदीहरूसँग ठुलो असहमति भयो र तिनीहरूसँग तर्क गर्न थाले । त्यसैले एन्टिओखियाका विश्‍वासीहरूले पावल, बारनाबास र अरू केही विश्‍वासीलाई यो कुराहरूको बारेमा यरूशलेममा भएका अगुवाहरू र प्रेरितहरूसँग छलफल गरून् भनी नियुक्ति गरे ।