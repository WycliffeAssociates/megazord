\v 18 अर्को बिहान तिनलाई के भयो होला भनी तिनीहरूले थाहा नपाएकाले पत्रुसलाई सुरक्षा दिने सिपाहीहरू अति नै व्याकुल भए ।
\v 19 हेरोदले यस विषयमा सुनेपछि तिनले सिपाहीहरूलाई पत्रुसलाई खोज्‍ने आज्ञा दिए, तर तिनीहरूले उनलाई भेटेनन् । अनि तिनले पत्रुसलाई सुरक्षा दिइरहेका सिपाहीहरूसँग सोधपुछ गरे, र तिनीहरूलाई मृत्युदण्ड दिने आज्ञा गरे । त्यसपछि हेरोद यहूदिया प्रान्तबाट निस्केर तल कैसरिया सहरमा गए, जहाँ तिनी केही समय बसे ।