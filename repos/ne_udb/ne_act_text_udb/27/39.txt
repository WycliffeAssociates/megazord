\v 39 उज्यालो भएपछि हामीले जमिन देख्‍न सक्यौँ, तर चालकहरूलाई हामी कहाँ थियौँ भनी ठाउँको नाम थाहा भएन । तैपनि, तिनीहरूले एउटा खाडी र पानीको छेउमा चौडा बलौटे भाग देखे । तिनीहरूले जहाजलाई किनारामा लगाउने निर्णय गरे ।
\v 40 यसैले तिनीहरूले लंगरहरू झारिदिए र तिनीहरूलाई समुद्रमा नै रहन दिए । त्यही बेला तिनीहरूले पतवारहरूलाई बाँधी राखेका डोरीहरू पनि फुकाइदिए र जहाजको अघिल्तिरको पाल उठाए ताकि त्यसलाई हावाले बहाओस् । तिनीहरूले जहाजलाई किनारातिर लगे ।
\v 41 तर जहाज भुमरी परेको पानीतिर गयो र छालहरू मुनि रहेको बालुवाको थुप्रोमा जोडले बजारियो । जहाजको अघिल्लो भाग त्यहाँ भासियो र चल्न सकेन र ठुलो छालले जहाजको पछाडिपट्टि हानिरह्‍यो र जहाज टुक्रिन थाल्यो ।