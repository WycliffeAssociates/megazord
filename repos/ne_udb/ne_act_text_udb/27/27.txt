\v 27 हुरी सुरु भएको चौध दिनपछि पनि जहाज एड्रियास समुद्रमा हुत्तिरहेको थियो । चालकहरूले करिब मध्य रातमा जहाज जमिनको नजिक पुगेको कुरा थाहा पाए ।
\v 28 यसैले समुद्र कति गहिरो छ भनी डोरी झारेर तिनीहरूले नापे । जब तिनीहरूले नाप लिएको डोरी माथि तानेर हेरे, पानी चालिस मिटर जति गहिरो थियो । केही समयपछि, तिनीहरूले फेरि नापे र तीस मिटर जति गहिरो भएको पत्ता लगाए ।
\v 29 जहाज चट्टानतिर जान्छ कि भनेर तिनीहरू डराए । त्यसैले जहाजका पछाडितिरबाट चार वटा लंगर खसाले । त्यसपछि जहाज कतातिर जाँदैछ देख्‍न सकियोस् भनी तिनीहरूले बिहान होस् भनेर प्रार्थना गरे ।