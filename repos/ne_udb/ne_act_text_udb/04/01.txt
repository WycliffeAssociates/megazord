\c 4 \v 1 त्यस बेला केही पूजाहारीहरू मन्दिरको चोकमा थिए । मन्दिरमा सुरक्षाकर्मीहरूका हाकिम र सदूकी समूहका केही सदस्यहरू पनि थिए । पत्रुस र यूहन्‍ना मानिसहरूसँग बोलिरहँदा यी सबै मानिसहरू तिनीहरूकहाँ आए ।
\v 2 यी मानिसहरू अति रिसाए, किनभने ती दुई प्रेरितले मानिसहरूलाई येशूको बारेमा शिक्षा दिइरहेका थिए । येशू मारिनुभएपछि परमेश्‍वरले उहाँलाई फेरि जीवित पार्नुभयो भनी तिनीहरूले उनीहरूलाई बताइरहेका थिए ।
\v 3 यसकारण, ती मानिसहरूले पत्रुस र यूहन्‍नालाई पक्रे र उनीहरूलाई झ्यालखानामा हालिदिए । साँझ परिसकेको हुनाले यहूदी परिषद्ले पत्रुस र यूहन्‍नालाई केरकार गर्न भोलिपल्टसम्म पर्खनुपर्‍यो ।
\v 4 तैपनि पत्रुसले बोलेको सुन्‍ने धेरै मानिसहरूले येशूमा विश्‍वास गरे (तिनीहरूले येशूमा विश्‍वास राखे) । येशूमा विश्‍वास गर्ने मानिसहरूको सङ्ख्या बढेर झण्डै पाँच हजार पुग्‍यो ।