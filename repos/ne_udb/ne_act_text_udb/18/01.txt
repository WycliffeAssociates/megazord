\c 18 \v 1 त्यसपछि, एथेन्स सहर छोडेर पावल कोरिन्थ सहरमा गए ।
\v 2 त्यहाँ उनले अकिला नाउँ गरेका एक यहूदीलाई भेट्टाए, जो पोन्टस इलाकाबाट आएका थिए । अकिला र उनकी पत्‍नी प्रिस्किला केही समय अगाडि इटालिको रोम सहरबाट त्यहाँ आएका थिए । रोमी कैसर क्लाउडियसले सबै यहूदीहरूलाई रोम छोडेर जानको निम्ति कडा आज्ञा दिएको कारणले गर्दा तिनीहरूले रोम छोडेका थिए ।
\v 3 अकिला र प्रिस्किलाले पैसा कमाउनका निम्ति पालहरू बनाउने काम गर्दथे । पावलले पनि पालहरू बनाउँथे, यसकारण, उनी पनि तिनीहरूसँगै बसे, र तिनीहरू सँगसँगै काम गरे ।