\c 14 \v 1 अरूहरूलाई प्रेम गर्ने कुरामा तिमीहरूलाई सक्षम पार्न तिमीहरूले अभिरूचिका साथ परमेश्‍वरसँग बिन्‍ती चढाउनु पर्दछ । पवित्र आत्माले तिमीहरूलाई दिनुहुने वरदानहरूका साथमा तिमीहरूले तिमीहरूका विश्‍वासी साथीहरूलाई बलियो बनाउनका निम्ति पनि उहाँसँग बिन्‍ती गर्नुपर्दछ; विशेष गरी बोल्नको लागि उहाँले तिमीहरूलाई दिनुहुने उहाँको सन्‍देशहरू प्रचार गर्न तिमीहरू सक्षम बन्‍नलाई उहाँसँग बिन्‍ती चढाऊ ।
\v 2 जब एक व्‍यक्तिले पवित्र आत्माबाट दिनुभएको भाषामा बोल्छ, ऊ मानिससित बोलिरहेको हुँदैन, तर ऊ परमेश्‍वरसित बोलिरहेको हुन्छ । पवित्र आत्माले उसलाई अगुवाइ गर्नु भए अनुरुप उसले उहाँसँग बोलिरहेको हुन्छ ।
\v 3 अर्कोतर्फ, परमेश्‍वरबाट सन्‍देशहरू प्रचार गर्ने अगमवक्‍ताले सिधै मानिससँग बोल्छ । उसले यो काम तिनीहरूलाई बलियो बनाइ मद्दत गर्न तिनीहरू हल्लाउन नसकिने बन्‍नलाई सहायता गर्न, र तिनीहरूलाई सान्तवना दिन उसले यो काम गर्दछ त्यसकारण तिनीहरू कठिनाइमा पनि खुशी हुन सक्छन् ।
\v 4 एक व्‍यक्तिले जसले पवित्र आत्माबाट दिनु भएको भाषामा बोल्छ उसले आफैँलाई निर्माण गर्छ र आफैँलाई मद्दत पुर्‍याउँछ, तर एक व्‍यक्ति जसले परमेश्‍वरको सन्‍देशहरू प्रचार गर्छ हरेकलाई निर्माण गर्दछ र मण्डलीमा प्रत्येकलाई तिनीहरूको विश्‍वासमा बलियो हुँदै जानलाई मद्दत गर्दछ ।