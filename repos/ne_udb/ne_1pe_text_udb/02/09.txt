\v 9 तर तिमीहरू यस्ता मानिसहरू हौ जसलाई परमेश्‍वरले आफ्नै हुन चुन्‍नुभएको छ । तिमीहरू पूजाहारीहरूले जस्तै परमेश्‍वरको आराधना गर्ने मानिसहरू हौ, र तिमीहरूले परमेश्‍वरसँगै राजाहरूले जस्तै राज्य गर्नेछौ । तिमीहरू परमेश्‍वरका मानिसहरू हौ, यसैकारण उहाँले गर्नुभएका अचम्मका कामहरू तिमीहरूले घोषणा गर्न सक । उहाँले तिमीहरूलाई तिमीहरूका पहिला मार्गहरूबाट बोलाउनुभयो जुन समयमा तिमीहरू उहाँको सत्यताको बारेमा अजान थियौ, र अब उहाँले तिमीहरूलाई आफ्नो बारेमा अचम्मका सत्यताहरू बुझाउनुभएको छ ।
\v 10 धर्मशास्‍त्रले तिमीहरूका बारेमा जे भन्छ त्यो सत्य छः “पहिले तिमीहरू कुनै जाति नै थिएनौ, तर अहिले तिमीहरू परमेश्‍वरका जाति भएका छौ । कुनै समय परमेश्‍वरले तिमीहरूप्रति दयापूर्वक व्यवहार गर्नुभएको थिएन, तर अहिले उहाँले तिमीहरूप्रति दयापूर्वक व्यवहार गर्नुभएको छ ।”