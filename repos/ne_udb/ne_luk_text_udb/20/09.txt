\v 9 अनि येशूले मानिसहरुलाई यो दृष्टान्त भन्‍नुभयो, “एकजना मानिसले एउटा दाखबारी लगायो । उसले त्यसको हेरविचार गर्नका लागि केहि मानिसहरुलाई ज्यालामा लिएर त्यस दाखबारीमा राख्यो । त्यसपछि ऊ अर्को देशमा गयो र धेरै लामो समयसम्म त्यहिँ बस्यो ।
\v 10 जब दाखको फसलको समय आयो, तब उसले त्यो दाखबारीको हेरविचार गरिरहेका मानिसहरुकहाँ उसको एकजना नोकरलाई पठायो, ताकि त्यस दाखबारीबाट उत्पादन भएका दाखहरुबाट उसले पाउने भाग तिनीहरुले उसलाई दिऊन् । तर त्यो नोकर त्यहाँ आइपुगेपछि तिनीहरुले उसलाई पिटे र कुनै पनि दाखहरु नदिइकन पठाईदिए ।