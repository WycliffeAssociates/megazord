\v 17 उसलाई देखेर तिनीहरूले बालकको विषयमा जे भनिएको थियो, त्यो हरेकलाई बताए ।
\v 18 गोठालाहरूले भनेका कुरा सुन्‍ने सबै मानिसहरू छक्क परे ।
\v 19 तर मरियमले सुनेको सबै कुरा मनमै राखिन् र ति कुराहरूलाई होसियारीपूर्वक सम्झिन् ।
\v 20 गोठालाहरू उनीहरूका भेडाहरू भएको ठाउँमा फर्के । तिनीहरूले परमेश्‍वर कति महान हुनुहुन्छ भन्‍ने बारेमा निरन्तर कुरा गरे अनि उनीहरूले सुनेका र देखेका कुराको निम्ति प्रसंशा गरे । किनभने स्वर्गदूतले जे भनेका थिए सो सबै कुरा पुरा भए ।