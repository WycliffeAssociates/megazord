۳۸۔ یہ وہی ہے جو بیابان میں اُس جماعت اور فرشتے کے ساتھ تھا اور جس نے کوہِ سینا پر اُس سے کلام کیا۔ یہ وہی ہے جو ہمارے باپ دادا کے ساتھ رہا؛ یہ وہی ہے جس نے زندہ کلام حاصل کر کے ہمیں دیا۔
۳۹۔ یہ وہی ہے جس کی تابع داری کرنے سے ہمارے باپ دادا نے انکار کیا؛
اور اُن کے دِل واپس مصر کی طرف مائل ہوئے۔
۴۰۔ اُس وقت اُنہوں نے ہارون سے کہا، ’ ہمارے لئے دیوتا بنا دے جو ہماری راہنمائی کریں۔ اِس لئے کہ موسیٰ جو ہمیں مصر سے نکال لایا ہے، ہم نہیں جانتے کہ اُس کے ساتھ کیا ہوا ہے۔‘